---
layout: post
lang: "no"
title: Kolonial vs Kiwi
date: 2018-09-04 22:09:30
tags:
- Kolonial.no
- Kiwi
- Dagligvare
- Mat
---

Mat er viktig for oss. 
Det har også en betydlig invirkning på vår økonomi. 
Så hvor lønner det seg å handle?

Jeg har vært passiv kunde oss [Kolonial.no](kolonial.no) i over 3 år. 
En av grunnene til at det ikke har blitt noe mer skyldes en følelse av de er litt dyrere enn Kiwi. 
Det finnes "matbørs" tester, men jeg mistenker at de varene som kommer i en eller annen testhandlekurv gjerne blir optimalisert av butikk-kjedene.
Siden jeg har mine egne preferanser så passer ikke nødvendigvis varene i testhandlekurven til meg. 
Så hva er best for meg. 
Det går an å test. 

Her er et utdrag av det jeg handlet hos Kiwi. 
Ikke alt er tatt med, fordi jeg hadde problemer med å finne like nok varer hos Kolonial.no. 
Kort fortalt så er ikke kaffe bare kaffe.

|                                     |      | Kolonial |        | Kiwi    |        | Spart   |       |          |
| Produkt                             | #    | Pr. stk  | Tot.   | Pr. stk | Tot.   | Pr. stk | Tot.  | %        |
| :---                                | ---: | ---:     | ---:   | ---:    | ---:   | ---:    | ---:  | ---:     |
| Polarbrød Fullkorn                  | 1    | 33,80    | 33,80  | 30,90   | 30,90  | 2,90    | 2,90  | 8,6 %    |
| Frukt Musli                         | 1    | 34,90    | 34,90  | 30,40   | 30,40  | 4,50    | 4,50  | 12,9 %   |
| Supergranola med Hasselnøtt & Kokos | 1    | 38,40    | 38,40  | 36,90   | 36,90  | 1,50    | 1,50  | 3,9 %    |
| Supergranola Kakao & Bær            | 1    | 42,60    | 42,60  | 39,00   | 39,00  | 3,60    | 3,60  | 8,5 %    |
| Q Melk Skummet                      | 6    | 16,50    | 99,00  | 14,70   | 88,20  | 1,80    | 10,80 | 10,9 %   |
| Syrna Blå                           | 1    | 35,90    | 35,90  | 34,40   | 34,40  | 1,50    | 1,50  | 4,2 %    |
| Yoghurt Jordbær                     | 1    | 19,50    | 19,50  | 17,90   | 17,90  | 1,60    | 1,60  | 8,2 %    |
| Yoghurt Fyldig Sitron               | 1    | 26,90    | 26,90  | 26,90   | 26,90  | 0,00    | 0,00  | 0,0 %    |
| Kremost                             | 2    | 15,00    | 30,00  | 14,40   | 28,80  | 0,60    | 1,20  | 4,0 %    |
| Kokt Skinke Skivet                  | 2    | 24,90    | 49,80  | 22,90   | 45,80  | 2,00    | 4,00  | 8,0 %    |
| Gullsalami                          | 2    | 37,90    | 75,80  | 33,90   | 67,80  | 4,00    | 8,00  | 10,6 %   |
| Leverpostei                         | 2    | 10,30    | 20,60  | 8,90    | 17,80  | 1,40    | 2,80  | 13,6 %   |
| Bringebærsyltetøy Hjemmelaget       | 1    | 28,30    | 28,30  | 25,90   | 25,90  | 2,40    | 2,40  | 8,5 %    |
| Kaviar Tube                         | 1    | 19,80    | 19,80  | 19,40   | 19,40  | 0,40    | 0,40  | 2,0 %    |
| Tikka Masala Cooking Sauce          | 1    | 38,90    | 38,90  | 34,40   | 34,40  | 4,50    | 4,50  | 11,6 %   |
| Grapefruktjuice Premium             | 1    | 36,20    | 36,20  | 34,90   | 34,90  | 1,30    | 1,30  | 3,6 %    |
| Lano Dusjsåpe                       | 2    | 21,50    | 43,00  | 19,90   | 39,80  | 1,60    | 3,20  | 7,4 %    |
| Lano Flytende Håndsåpe              | 2    | 19,20    | 38,40  | 19,20   | 38,40  | 0,00    | 0,00  | 0,0 %    |
| Laksefilet Naturell                 | 1    | 92,90    | 92,90  | 89,00   | 89,00  | 3,90    | 3,90  | 4,2 %    |
| Kyllingfilet*                       | 1    | 96,20    | 96,20  | 96,09   | 96,09  | 0,11    | 0,11  | 0,1 %    |
| Havrebrød                           | 1    | 30,90    | 30,90  | 35,40   | 35,40  | -4,50   | -4,50 | -14,6 %  |
| Ekstra Grovt Brød                   | 2    | 33,90    | 67,80  | 35,40   | 70,80  | -1,50   | -3,00 | -4,4 %   |
| Bærepose                            | 5    | 0,00     | 0,00   | 1,60    | 8,00   | -1,60   | -8,00 | -100,0 % |
|                                     |      |          |        |         |        |         |       |          |
| Sum                                 | 38   | 754,4    | 965,70 | 722,39  | 947,99 | 32,01   | 42,71 | 4,3 %    |

\* _Pristen på kylling er justert for størrelse. 
Kiwi sin er på 610 gram, mens Kolonial.no sin var på 680 gram. 
Enhetsprisen før justering hos Kiwi var 86,20._

Så kan man jo konkuldere med at jeg sparte 42,71 på å handle hos Kiwi. 
Det er ikke helt rett. 
La oss oss gå i detalj.

### Økonomi

Kiwi ble rimeligere - 42.71 kroner.

De har Trumf-bonus i tillegg. 
Det blir noen kroner til.

Jeg kjører til Kiwi. 
Statens satser sier 3,50 kroner per kilometer i 2018.
Det er bare ca 1 km hver vei, men å starte en kald bil er ikke veldig god økonomi. 
Jeg tror kostnaden for meg er mye nærmere 10 kroner hver vei.
Så økonomisk er Kiwi rimeligere.

### Opplevelsen

Jeg har vært mange ganger på Kiwi. 
Det fungerer fint, men jeg løper rundt og leter etter varer hver gang.

En typisk handle runde ser slik ut:

* Finn frukt
* Finn brød
* Stå i kjøtt/fiske disken og prøve å finne på noe til middager
* Tilbake til grøntavdelingen for grønnsaker til middagene jeg har tenkt ut
* Pålegg
* Melk
* Annet over alt
* Hmm.. hva har jeg glem?
* En runde til

Det tar MYE tid.

Fra jeg gikk hjemmefra og til jeg kom hjem igjen tok det ca 1 time - det er lenge.
Bare fra jeg stilte meg i kø for å betale til jeg kom meg ut døra tok det over 7 minutter. 
Det er også kjedelig lenge.

De veldig hyggelige hos Kiwi. 
Det hjelper betydelig, men jeg synes det er hyggeligere å benytte tid med min familie.

Det var så enkelt å handle på Kolnoial.no at jeg benyttet det som handleliste.
Sømløs overgang fra app til websider. 
Helt nydelig!
Kan til og med gjøre scan av varene med telefonen og få de rett inn i handlelisten. 
Det er "små tegn på kjærlighet" for meg som teknolog.

### Det større bildet

NorgesGruppen har lave priser på grunn av harde forhandlinger. 
Når man er størst i Norge på dagligvarer så kan man det.
For meg er det et mangfoldsproblem med så få aktører som det er i Norge. 
Det blir vanskelig for nye aktører å komme inn.
Jeg er oppriktig lei meg for at Lidl ikke klarte å komme seg inn i Norge. 
At ICA måtte gi opp er enda tristere. 

Mulig Kolonial.no og andre aktører i dagligvarebransjen koster litt mer enn Kiwi, 
men det man sparer på kort sikt kan man fort tape på lang sikt.

### Konklusjon

Neste gang så kommer matvarene på døren fra Kolonial.no.

### I fremtiden

Jeg håper at vi får enda flere kreative løsninger innenfor dagligvare.

Vi har hatt matkasser ved flere anledninger - fra [Godt Levert](https://godtlevert.no) og [Adams Matkasse](https://adamsmatkasse.no).
Det jeg liker med disse løsningene er hvor lite svinn det blir. 
Når jeg ser på Kolonial sine sider så kan jeg velge å kjøpe ingredienser til eksempel [Honningglaserte regnbuegulrøtter med kylling](https://kolonial.no/oppskrifter/2656-spoon-honningglaserte-regnbuegulrotter-med-kylling/). 
Det ser veldig godt ut.
Prisen en visst 80 kroner per porsjon, men når jeg legger inn 4 prosjoner så blir prisen 586,50.
Mulig jeg har glemt mer matematikk en de fleste, men 586,50 delt på 4 er 146,63. 
Mye mer enn 80 kroner.
Det er faktisk 66,63 kroner over 80 kroner per person og 266,50 over 320 (som 4 * 80 er).
Gapet skyldes at jeg ikke bruker hele flasken med honning. 
Poenget er at jeg ikke ønsker å sitte inne med et lager fult av halvtomme flasker eller bokser. 
Så inntil Kolonial.no finner bruk til alle overskuddsvarer så burde de si at prisen 146,53.
Det jeg mener de burde gjøre er å tilby komplimentære oppskrifter som kunne dra ned svinnet og den faktiske prisen per måltid.

Når jeg kommer igang håper jeg de ser på oppskriftshistorikken min. 
Så neste gang jeg skal handle hos Kolonial så bør de "se" at jeg har igjen honning og tilby oppskrifter deretter.
At en vare kanskje er rimligere hos Kiwi er ikke å veldig interessant hvis jeg totalt sett kan bruke mindre penger på dagligvare og samtidig slippe å kaste så mye mat.
Det gir merverdi for meg som kunde.

Blir spennende å se hva fremtiden bringer.
Håper virkelig Kolonial.no lykkes!